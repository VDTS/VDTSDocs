# Vaccine Distribution & Tracking System 
.په مخکنيو دريو څپرکو کي مو د واکسين اړوند پر مخکنيو موجوده سیسټمونو، د هغوی مثبت او منفي نقاط، زموږ د کار تګلاره (Methodology) اونور عمومي مهم مسايل بیان سوه. دغه څپرکۍ په بشپړ ډول زموږ د VDTS سیسټم لپاره ځانګړی سوی دی. پدې څپرکي کي به هغه مشکلات چي ددې سيسټم په استعمال سره حل کېدلای سي، د سیسټم ضروريات،کارېدونکي ټکنالوژۍ، ډيزاين او نور مهم مسايل بيان سي. 

## پېژندنه: 

لکه څرنګه چي د نړۍ ډېری پرمختللي هيوادونو کلونه وړاندي د Digitalization په لور حرکت کړی دی او بدبختانه زموږ هيواد د يو لړ مشکلاتو له امله ددې سفر څخه لږ شاته پاته وو. خو په وروستيو کلونو کي د افغانستان د وخت حاکمي ادارې هم دې نتيجې ته رسېدلي دي چي د کاغذ څخه کمپیوټر ته د چارو انتقال مهم دي. پدې لړ کي د 2018 م کال د فبروري په مياشت کي د افغانستان جمهور ریس محمد اشرف غني او لومړۍ مېرمني ته د الکترونيکي تذکرې په ورکولو سره په هيواد کي د الکترونيکي تذکرو د وېش بهير پیل سو. Bjelica et al., 2018)) همدارنګه الکترونيکي پاسپورټ، دولتي او مالياتي سیسټمونه او دې ته ورته نوري هڅي ددې ښکارندوی دي چي په هيواد کي د ډيجيټل کېدو خواته حرکت مخ په تېزۍ دی. 

په دې لړ کي په تېرو څو کلونو کي د معارف، روغتيا، مديريت او نورو برخو کي ځيني سیسټمونه جوړ سوي او کار ورڅخه اخيستل کيږي. د صحت په برخه کي زموږ ټيم د پوليو يا ګوزڼ د واکسین د تطبيق پروسه تر نظر لاندي ونيول. که څه هم دا يوه ډېره حیاتي موضوع ده خو موږ ته جوته سوه چي پدې برخه کي څه نا څه مشکلات موجود وه.  

د واکسين د وېش په برخه کي موږ ډېر موبايل اپليکېشنونه وموندل. تر ډېره حده ښه کار کوي. خو هر موبايل اپليکېشن د خپل معلوم اهدافو په تعقيبولو سره ځيني نيمګړتياوي صرف نظر کوي. مثلا په انډرايډ او آيفون موبايلونو کي د Vaccine Reminder په نوم اپليکېشن موجود دی چي د واکسين د دورو او د هغوی د په ياد راوړلو لپاره ډير موثر دی. خو زموږ په ټولنه کي له دې امله شايد د ژبي د نه پوهېدو له امله ځيني کسانو ته د استعمال وړ نه دی او د واکسين د ادارو لپاره هم هيڅ داسي معلومات په لاس نه ورکوي چي هغوی دي په آینده کي استفاده ورڅخه وکړي. 

موږ هم ددې هڅو په جريان کي د ګوزڼ د واکسين په برخه کي د شفافیت او اسانۍ رامنځته کولو لپاره د واکسين د وېش او د واکسين کېدونکو ماشومانو د معلوماتو د ذخيرې لپاره يو سيسټم چي په Web, Mobile او Desktop کي د استفادې وړ دی، جوړ کړی دی.  

## ضروریات (Requirements)  

پدغه برخه کي د موږ د خپل سیسټم هغه ضروريات چي استعمالوونکي يې د دې سیسټم د استعمال په وخت کي غواړي په دوو برخو کي واضح کړو، چي يو يې حياتي ضروريات دي او بل يې غير حياتي یا Non 
Functional ضروريات دي. 

### حیاتي ضروریات (Functional Requirements) 

 

### (Non Functional Requirements) 

## ډیزاین 

تر دې دمه پوري د Vaccine Tracking & Distribution System معرفت، مهم ضروريات او ځيني نورو مسايلو باندي بحث وسو. تر دغه عنوان لاندي به ددې سیسټم پر ډيزاين او ځيني ډياګرامونو باندي رڼا واچول سي. د ډيزاين برخه د Software development يوه له مهمو برخو څخه ده، ځکه که چيري د يو سافټوير د ډيزاين برخه په دقت سرته ورسیږي نو د تطبیق په پروسه کي د کار په اسانۍ کي اساسي ونډه لوبولای سي. او که چيري د يوسیسټم ډيزاين په غلط شکل سرته ورسیږي نو د implementation په برخه کي د کار اجرا ته لوی خنډ جوړيږي. 

د شلمي مېلادي پېړۍ تر اخير پوري د سیسټمونو ډيزاینول یو ډېر ستونزمن کار وو. خو کله چي په 1997 م کال کي د Object Management Group لخواUnified Modeling Language یا UML رامنځته سوه نو د ډيزاين په برخه کي يې لوی تغير راوستی او ددې باعث سوه چي غير مسلکي کسان ددې توان پیدا کړي چي د ډيزاين له رويه د سیسټمونو د کار کولو په تګلارو ځان پوه کړي. (Bell, 2003) 

د ډيزاين په برخه کي موږ د Adobe XD په نوم د ډيزاين Tool کار کړی دی. Adobe XD موږ ته ددې وړتيا راکوي چي په اسانۍ سره د بهترينو Design tools په استفادې سره د Cross Platform اپلیکېشنونو لپاره صفحې ډيزاين کړو 

 ##  Use Case ډیاګرام 

دا ډیاګرام د UML دیاګرامونو څخه يو مهم ډول دی. د Use Case ډیاګرام دنده ده چي د يوزر او سیسټم تر منځ متقابل عمل وښيي. يعني دا چي يو معلوم يوزر د سیسټم د کومو برخو څخه کار اخلي او سیسټم يې پر وړاندي څه ډول عکس العمل ښيي. په (4.1) شکل کي د VDTS سیسټم اړوند Use Case ډياګرام ښودل سوی دی په کوم کي چي دا ښودل کيږي چي زموږ د سیسټم سره څو ډوله یوزران سر او کار لري او سیسټم د هر يوه په مقابل کي کوم عکس العمل ښيي. د بېلګي په توګه په دې ډياګرام کي ښودل سوي دي چي زموږ په سیسټم کي مبلغ بايد لومړی login سي او تر هغه وروسته کولای سي چي کورنۍ او ماشومان ثبت کړي، ريبورټونه جوړ کړي او خبرتياوي وويني. ددې تر څنګ هر مبلغ ځانته پروفايل لري چي کولای سي ځيني تغيرات پکښي راولي. همدا شان هر سوپروايزر کولای سي چي ريبورټونه جوړ کړي، خبرتياوي ووين، د اپليکېشن د استعمال لپاره Log In سي او يا هم خپل پروفايل جوړ او تغيرات ورپکښي راولي. 

په سیسټم کي موږ يو رول د هري کورنۍ د مشر لپاره لرو. دا کيدای سي د ماشوم مور، پلار او يا بل سرپرست وي. د کورنۍ مشر سیسټم ته په داخلېدلو سره کولای سي فقط د خپلو ماشومانو اړوند معلومات چي کومو دورو کي واکسين سوي او کومو کي نه دي واکسین سوي، وويني. ددې تر کولای سي چي د واکسين د راتلونکو دورو مهالوېش هم تعقيب کړي. تر څو په ناخبرۍ کي يې ماشومان د واکسين څخه پاته نه سي. يوه بله برخه چي د کورنۍ د مشر لپاره ورکول سوې ده، د پوليو او نورو واکسينونو اړوند د مفيدو معلوماتو صفحه ده. پدې صفحه کي د کورنيو مشرانو ته د واکسين د اهميت په باره کي د قناعت ورکولو هڅه سوې ده. دا برخه د واکسين د ورکړي په باره کي د کورنيو د عامه پوهاوي لامل ګرځي، کوم چي زموږ د دې پروژې يو له اساسي اهدافو څخه دی.
![Use case diagram]() 

## Activity ډیاګرام 

دا ډياګرام هم يو له مهمو ډياګرامونو څخه دی او موږ ته دا ښيي چي په سیسټم کي موجوده کړني Activities بايد په څه ډول ترسره سي او کومه کړنه د بلي يوې پر کار باندي تاثير اچولای سي. په لاندي (4.2) شکل کي ښودل کيږي چي ددې سیسټم ټول جريان د شروع د نقطې څخه تر اخيري پوري په څه ډول دی. د Use Case ډياګرام لو Activity diagram تر عمده توپیر دادی چي Use case موږ ته د سیسټم د ساختمان جوړښت ښيي، پداسي حال کي چي Activity ډياګرام د سیسټم په همدې ساختمان کي د کار تګلاره Work flow  واضح کوي. 
![Activity Diagram]()
 

## Google Material 

دا د ګوګل کمپنۍ لخوا رامنځته سوې د ډيزاين کولو يو تګلاره ده چي په 2014 م کال کي رامنځته سوې او تر اوسه يې د نړۍ د مشهورو کمپنيو په شمول سلګونه کمپنۍ د UI د ډيزاین لپاره کاروي. ددې ډیزان کوډ اوپن سورس دی او موږ هم د VDTS موبايل اپلیکیشن د UI لپاره د Google Material ډيزاين کار کړی دی. ددې ډيزاين مهمي ځانګړني دادي چي User-friendly دی، ډير ساده دی او اوپن سورس دی.. 

## جوړښت (Architecture) 

د سیسټم Architecture زموږ سره مرسته کوي چي د سیسټم په ټول جوړښت، اجزاوو او د دوی ترمنځ اړيکو باندي يه ممل ډول وپوهيږو. د VDTS پروژې د موبايل، ويب او ډيسکټاپ اړوند ټول سییسټم ډيراين او جوړښت په لاندي ډول واضح کوو. 

Desktop App: د ډيسکټاپ برخه د Firebase auth, Firebase rtdb, Firebase Storage او Github Issues سره اړيکه لري. د Feedback موضوعات د Github issues پواسطه او realtime data د Firebase rtdb پواسطه اداره کيږي. په لاندي شکل کي ددوی ټولو ټر منځ اړيکه ښودل سوې ده. 
![Desktop System Design]()
 

Mobile App: د موبايل برخه د Firebase auth, App Center, App Center depoloyment,  Firebase rtdb,  Firebase Storage او Github Issues سره اړيکه لري. د Feedback موضوعات د Github issues پواسطه او realtime data د Firebase rtdb پواسطه اداره کيږي. همداشان د App Center پواسطه موږ کولای سو د موبابل اپلیکېشن په داخل کي رامنځته سوی هر Crash په دقيق ډول پیدا او تر Development Team پوري يې رپورټ ورسوو. په لاندي شکل کي ددوی ټولو ټر منځ اړيکه ښودل سوې ده. 
![Mobile System Design]()
 

Web App: د ويب برخه د Firebase auth, Firebase rtdbاو  Firebase Storage سره اړيکه لري. realtime data د Firebase rtdb پواسطه اداره کيږي او Firebase Auth بیا د يوزرانو د Sign In په برخه کي کار کوي. په لاندي شکل کي ددوی ټولو ټر منځ اړيکه ښودل سوې ده. 
![Web System Design]()
 

## اجرأ کول (Implementation) 

تر دې دمه پوري مو د VDTS سیسټم د معرفت، ضرورياتو او ډيزاين برخو مکمل معلومات ترلاسه کړه. په دغه برخه کي د سیسټم د جوړولو پر يوه ډېره اساسي او مهمه برخه implementation باندي بحث کوو. د ّImplementation برخه تر ډېره حده پر مخکنيو تشريح سوو برخو باندي تکيه ده. يعني که چيري موږ د ډيزاين برخه او ډياګرامونه په ښه او واضح ډول باندي ترتيب کړي وي، نو د اجرأ يا تطبيق په مرحله کي زموږ سره د کار په اسانۍ او ژر سرته رسولو کي مرسته کولای سي.  

د واکسين اړوند په دغه پروژه کي موږ د DevOps د تګلاري څخه کار اخيستی دی [ي په لاندي ډول يې واضح کوو: 

### DevOps 

DevOps د Developers او Operation Teams تر منځ د کار د هماهنګۍ يوه نوې او موثره تګلاره ده چي د پروژې د اجرا او Testing په برخو کي د کار د اسانۍ او وخت د کنټرول لپاره په ښه ډول نتيجه ورکوي. DevOps د دې لامل کيږي چي د کار ډېره برخه په Automate شکل تر سره سي. او د سیسټم يوزران په دوامداره شکل اپډيټ ترلاسه کړي. د VDTS د پروژې د اجرا لپاره د MobileApp, Desktop او WebApp لپاره د DevOps پروسه په لاندي ډول ده: 

WebApp: د ويب په برخه کي کوډ د Development وروسته د Benchmarking مرحلې ته داخليږي، چيري چي د کوډ Performance ارزيابي کيږي او د ضعف نقطې کتل کيږي. کله چي کوډ تر دغه مرحلې په کاميابۍ ووځي وروسته د Unit Testing پروسه شروع کيږي پدې مرحله کي ډاډ تر لاسه کيږي چي په پروژه کي دغه نوی تغير د پروژې پر پاته برخه (هغه چي مخکي جوړه سوې ده) منفي تاثير نه کوي. که چيري په دې برخه کي هم کوم مشکل نه وو نو وروسته کوډ دپروژې اصلي کوډ ته Push کيږي. په لاندي شکل کي د WebApp اړوند د DevOps مرحله واضح سوې ده. 
![Web DevOps]()
 

MobileApp: د موبايل په برخه کي کوډ د Development وروسته د Benchmarking مرحلې ته داخليږي، چيري چي د کوډ Performance ارزيابي کيږي او د ضعف نقطې کتل کيږي. کله چي کوډ تر دغه مرحلې په کاميابۍ ووځي وروسته د Unit Testing پروسه شروع کيږي پدې مرحله کي ډاډ تر لاسه کيږي چي په پروژه کي دغه نوی تغير د پروژې پر پاته برخه (هغه چي مخکي جوړه سوې ده) منفي تاثير نه کوي. که چيري په دې برخه کي هم کوم مشکل نه وو کوډ د پروژې سره یو ځای د App Center له لاري د Quality Assurance Team سره شريکيږي.هغوی کولای سي چي اپليکیشن په خپلو موبايلو کي انسټال کړي، ټول خصوصيات يې چيک کړي او بيرته د هماغه اپليکيشن له لاري Feedback ورکوي تر څو د راتلونکو اپډيټونو په پلان کي شامل سي. البته که چيري د QA Team د استعمال په وخت کي د موبايل اپلیکېشن په يوه برخه کي Crash رامنځته سي، په اتومات شکل د Development د ټیم سره شریکيږي. په لاندي شکل کي د MobileApp د DevOps برخه واضح سوې ده. 
![Mobile App DevOps]()
 

DesktopApp: د ډيسکټاپ په برخه کي کوډ د Development وروسته د Benchmarking مرحلې ته داخليږي، چيري چي د کوډ Performance ارزيابي کيږي او د ضعف نقطې کتل کيږي. کله چي کوډ تر دغه مرحلې په کاميابۍ ووځي وروسته د Unit Testing پروسه شروع کيږي پدې مرحله کي ډاډ تر لاسه کيږي چي په پروژه کي دغه نوی تغير د پروژې پر پاته برخه (هغه چي مخکي جوړه سوې ده) منفي تاثير نه کوي. که چيري په دې برخه کي هم کوم مشکل نه وو نو وروسته کوډ دپروژې اصلي کوډ ته Push کيږي. په لاندي شکل کي د Desktop App اړوند د DevOps مرحله واضح سوې ده. 
![Desktop DevOps]()
 

### نوټ: Benchmarking  
![Benchmarking Example]()

## کارېدونکي ټکنالوجیاني او توکي 

د هر سافټوېر د جوړولو لپاره اړتيا ده چي د سیسټم د ضرورياتو په نظر کي نيولو سره مناسبي ټکنالوژۍ او توکي انتخاب او په کار ولويږي تر څو د يوزرانو لپاره د دوی د توقع مطابق کار په ښه ډول ترسره کړي. دا چي موږ د VDTS سیسټم د استعمالوونکو د اسانۍ لپاره په درو مختلفو پلټ فارمونو کي اجرا کړی دی، نو لازمه ده چي په هره برخه کي کارېدونکي ټکنالوژياني او توکي په جلا جلا ډول بيان سي. 

### Mobile App 

د موبايل اپليکيشن لپاره استعمال سوي ټکڼالوژۍ او پروګرامينګ ژبه د ټولو اجزاوو په شمول په لاندي شکل کار سوي دي: 

Language: C# 8, HTML, CSS 

Framework: Xamarin.Forms 

Libraries: Xamarin Community Toolkit 

Backend: Firebase rtdb, Firebase Authentication, Firebase Storage 

APIs: REST APIs 

Tools: Firebase Emulator suite, Github Actions, Github, App Center, Analytics, Visual Studio 

###  Web App 

د ويب اپليکيشن لپاره استعمال سوي ټکڼالوژۍ او پروګرامينګ ژبه د ټولو اجزاوو په شمول په لاندي شکل کار سوي دي: 

Language: C# 10, JavaScript, HTML, CSS 

Framework: .NET Blazor, PWA 

Libraries: Charts.js 

Backend: Firebase rtdb 

APIs: REST APIs 

Tools: Firebase Emulator suite, Github Actions, Github, VSCode 

### Desktop App 

د ډيسکټاپ اپليکيشن لپاره استعمال سوي ټکڼالوژۍ او پروګرامينګ ژبه د ټولو اجزاوو په شمول په لاندي شکل کار سوي دي: 

Language: C# 10, JavaScript, HTML, CSS 

Framework: .NET MAUI,  WinUI3 

Libraries: Charts.js 

Frontend UI Framework: Fluent Design 

Backend: Firebase rtdb, Firebase Authentication, Firebase Storage 

APIs: REST APIs 

Tools: Firebase Emulator suite, Github Actions, Github, Visual Studio 
