# پایله 

لکه څرنګه چي د دې پايليک موضوع د واکسین لپاره وېش او څارني يو منظم سیسټم جوړول وه، موږ په دې وتوانېدلو چي د Vaccine Tracking & Distribution System يا VDTS په نوم يو سیسټم چي په موبايل، ډیسکټاپ او ويب کي د لاسرسي وړ دی، را منځته کړو. 

همداشان ددې پايليک په اوږدو کي د VDTS په سیسټم کي استفاده سوي ټکنالوژۍ هم په دقيق ډول بيان سوې چي د ننني عصر د Software Development په عرصه کي د نړۍ له غوره ټکنالوژيو څخه وې. د مثال په ډول موږ د ډيسکټاپ په برخه کي د .NET MAUI څخه استفاده کړې ده چي په همدې 2022 م کال کي رامنځته سوې ټکنالوژي ده او د Cross Platform اپلیکېشنونو د جوړولو لپاره استفاده ورڅخه کيږي. (Vermeir, 2022) 

د څپرکي په اخر کي مو د VDTS سیسټم مختلفي صفحې تشريح کړې چي د واکسين د پروسې د ترتيب او نظم لپاره په کاريږي. دا چي په دې سیسټم کي موږ څلور رولونه (مبلغ، سوپروايزر، اډمين او د کورنۍ مشر) لرو او بيا همدا يوه پروژه په موبايل، ډيسکټاپ او ويب کي ترتيب سوې ده، نو موږ د صفحو په تشريح کولو کي فقط مهمي صفحې تشريح کړې. په پای کي موږ هيله لرو چي د VDTS سیسټم به د واکسين په پروسه کي عملا کارول کيږي او د پام وړ موثره نتيجه به ورکوي. 